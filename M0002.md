# Ahmed Arif

## Yaşamı

Ahmed Arif, 23 Nisan 1927'de Diyarbakır'ın Hançepek semtindeki Yağcı sokak 7 no'lu evde dünyaya geldi. Asıl adı Ahmet Hamdi Önal'dır. Diyarbakır Lisesi'nden mezun oldu. Ankara Üniversitesi Dil ve Tarih-Coğrafya Fakültesi Felsefe Bölümünde okudu. 1940-1955 yılları arasında değişik dergilerde yayınladığı şiirlerinde kullandığı kendine has lirizmi ve hayal gücüyle Türk edebiyatındaki yerini aldı. Türkçeyi en iyi kullanan şairlerdendir.[kaynak belirtilmeli]

Şiirlerinde hep ezilen insandan yana oldu ve ezilenlerin kardeşliğine vurgu yaptı.[kaynak belirtilmeli] Şiirlerinin toplandığı tek kitabı Hasretinden Prangalar Eskittim 1968'de yayımlandı. Türkiye'de en çok basılan kitaplar listesindedir. Ahmet Kaya, Cem Karaca gibi sanatçılarca birçok şiiri bestelenmiştir. Ankara'da yalnız yaşadığı evinde 2 Haziran 1991 tarihinde geçirdiği kalp krizi sonucu yaşamını yitirdi.[kaynak belirtilmeli]

## Eserleri

* Akşam Erken İner Mahpushaneye
* Anadolu
* Ay Karanlık
* Sen Hep Şerefinle Yaşarsın Baba [kaynak belirtilmeli]
* Bu Zindan Bu Kırgın Bu Can Pazarı
* Diyarbekir Kalesinden notlar ve Adiloş Bebenin Ninnisi
* Hani Kurşun Sıksan Geçmez Geceden
* Hasretinden Prangalar Eskittim
* İçerde
